Om du vill skapa och använda Azure-tjänster behöver du förr eller senare ett konto. Om du redan har ett Azure-konto eller om du inte är redo att skapa ett nu så kan du hoppa över den här kursdelen och gå vidare till nästa där vi börjar utforska Azure Portal.

> [!NOTE]
> Du behöver ett giltigt kreditkort för verifiering av ålder och identitet. Ditt kort kommer _inte att debiteras_ förrän du väljer att uppgradera utvärderingskontot eller det kostnadsfria kontot till en fullständig prenumeration.

## <a name="sign-up-for-a-free-account"></a>Registrera ett kostnadsfritt konto

1. Öppna en webbläsare, gå till adressen [azure.microsoft.com](https://azure.microsoft.com?azure-portal=true) och klicka på **Kostnadsfritt konto**.

1. På sidan **Skapa ditt kostnadsfria Azure-konto i dag** klickar du på knappen **Börja kostnadsfritt >**. 

1. Du uppmanas att logga in med ditt Microsoft-konto. Logga in med dina Microsoft-autentiseringsuppgifter eller skapa ett nytt kostnadsfritt Microsoft-konto.

1. På sidan **Om dig** väljer du rätt land eller region och anger uppgifter som för- och efternamn samt e-postadress och telefonnummer. Beroende på vilket land du anger kan du se ytterligare fält, till exempel för momsregistreringsnummer. Klicka på **Nästa** för att fortsätta.

1. På skärmen **Identitetsverifiering via telefon** väljer du ditt landsnummer och anger numret till en telefon du har omedelbar åtkomst till.

1. Du kan välja mellan att få verifieringskoden via SMS eller motringning. Klicka på motsvarande knapp, skriv in koden i fältet **Verifieringskod** och klicka på **Verifiera kod**.

1. Om verifieringskoden stämmer får du nu ange information om ett giltigt kreditkort. Ange kortnummer, förfallodatum, CVV-nummer, namnet som står på kortet, adressen som kortet är registrerat på samt postnummer och klicka på **Nästa**.

1. Markera slutligen kryssrutan för att godkänna prenumerationsavtalet, sekretesspolicyn och kommunikationspolicyn. Den andra kryssrutan är valfri. Klicka nu på **Registrera**.

Nu har du skapat ett kostnadsfritt konto och kommer till startsidan i Azure-portalen. Vi tar en titt på det snart.
