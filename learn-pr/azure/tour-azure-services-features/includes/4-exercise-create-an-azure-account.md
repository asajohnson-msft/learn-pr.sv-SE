I den här övningen får du skapa ett kostnadsfritt Azure-konto. Du behöver ett giltigt kreditkort för att genomföra övningen, men det används primärt till att verifiera ålder och identitet, och du debiteras ingenting.

## <a name="sign-up-for-a-free-account"></a>Registrera ett kostnadsfritt konto

Så här registrerar du ett kostnadsfritt konto:

1. Öppna en webbläsare, gå till adressen [azure.microsoft.com](https://azure.microsoft.com) och klicka på knappen **Starta kostnadsfritt >**.

2. På sidan **Skapa ditt kostnadsfria Azure-konto i dag** klickar du på knappen **Starta kostnadsfritt >**.

3. På sidan **Om dig** väljer du rätt land eller region och anger uppgifter som för- och efternamn samt e-postadress och telefonnummer. Beroende på vilket land du anger kan du se ytterligare fält, till exempel för momsregistreringsnummer. Klicka på **Nästa** för att fortsätta.

![Nytt konto 1](../images/2-new-account-1.png)

4. På skärmen för identitetsverifiering via telefon väljer du ditt landsnummer och anger numret till en telefon du har omedelbar åtkomst till.

![Nytt konto 2](../images/2-new-account-2.png)

5. Du kan välja mellan att få verifieringskoden via SMS eller motringning. Klicka på motsvarande knapp, skriv in koden i fältet **Verifieringskod** och klicka på **Verifiera kod**.

![Nytt konto 3](../images/2-new-account-3.png)

6. Om verifieringskoden stämmer får du nu ange information om ett giltigt kreditkort. Ange kortnummer, förfallodatum, CVV-nummer, namnet som står på kortet, adressen som kortet är registrerat på samt postnummer och klicka på **Nästa**.

![Nytt konto 4](../images/2-new-account-4.png)

7. Markera slutligen kryssrutan för att godkänna prenumerationsavtalet, sekretesspolicyn och kommunikationspolicyn. Den andra kryssrutan är valfri. Klicka nu på **Registrera**.

![Nytt konto 5](../images/2-new-account-5.png)

8. Nu har du skapat ett kostnadsfritt konto och kommer till startsidan i portalen.

![Startsidan i portalen](../images/2-azure-portal-home.png)